Dela upp projektet i moduler.

En motor som genererar spelplanen samt sköter generationsskiftena och en eller
flera visualiseringsmoduler.

Spelmotor:

Planen representeras av en matris, av variabla dimensioner. Planen delas in i
celler och varje cell kan vara levande eller död, spelreglerna avgör hur planen
förändras mellan varje generation.

En cell dör om den har...

... färre än två levande grannar (underpopulation)
... fler än tre levande grannar (överpopulation)

En cell väcks till liv om den har...

... exakt tre levande grannar (fortplantning)

En cell överlever om den har...

... två eller tre levande grannar

Representation av spelplanen:

En enkel matris är lätt att skriva, men tråkigt! Vad sägs om att bara spara
undan levande celler och deras koordinater, kanske i en länkad lista?

Hantera generationsskifte (ticks):
Skapa en matris med bara heltal (en byte per tal bör räcka), löp igenom den
länkade listan och uppdatera varje cell som har den aktiva som granne. När
samtliga levande celler varit aktiva uppdaterar vi listan med levande celler
genom att löpa igenom matrisen.

Visualisering:
Tag emot lista på levande celler och storleken på planen, sätt alla celler till
döda och ändra de celler som finns i den länkade listan till levande. That's it!
